---
layout: post
title: Britney Spears és a Led Zeppelin
---

Vagy mondjuk Jennifer Lopez és a Monthy Python; Metallica és a Louvre; Obama és
a Leffe; Bob Dylan és a Twitter; Nike, Adobe, FedEx, Eric Clapton, az Apple, a
CNN, BBC, MIT, Stanford, Harvard, stbstbstb...

Apropó, azt ismeritek, hogy a francia, a brit, a holland, az amerikai és a
magyar kormány...[(1)][n]

Na jó, de végül is ez most hogy jön ide? Egy közös vonás biztosan van:
valamilyen módon mind Drupal-t használnak webes tartalmak kezelésére. [(2)][n]

![Kléri Bálint][i-kleri]

## Drupal?

Csak röviden: A [Drupal][do] egy tartalomkezelő rendszer (CMS) és egy fejlesztői
keretrendszer. Nyílt forrású, és közösségi fejlesztésű. Rendkívül elterjedt, a
legkisebb személyes weboldalaktól kezdve kormányzati portálokig mindenféle
feladatra használják világszerte. Talán a Drupal a leglátványosabb példája
annak, hogy az opensource szemléletű szoftverfejlesztés alapja lehet sikeres
üzleti modelleknek.[(3)][n]

## Mi a helyzet itthon?

**Jól állunk ... de nem elég jól.**

A magyar közösség már régóta részt vesz a Drupal fejlesztésében, több magyar
fejlesztő is van, akik munkája nélkül a rendszer közel sem lehetne olyan sikeres
és értékes mint amilyen.

Ugyanakkor fejlesztőhiány van, rengeteg kis IT cég dolgozik itthon Drupallal,
és van több is, akik nagy multicégek nemzetközi portáljait fejlesztik.[(4)][n]
Jó fejlesztőből viszont kevés van: kevés a itthon a megfelelő képzés[(5)][n],
így a fejlesztők saját erőből, vagy éppen céges támogatással tudnak csak
megfelelő szintre jutni.

![Hojtsy Gábor][i-goba]

## Drupal kurzus a PTE-n

És akkor itt a lényeg: 2012 tavaszi szemeszterében a PTE-TTK Drupal programozó
kurzust indít.

A kurzus célja, hogy a hallgatókat megismertesse a Drupallal, mint fejlesztői
keretrendszerrel, a szakszerű fejlesztés mikéntjével, és a Drupal közösség
működésével.

A kurzus előadója Juhász Márton az [Integral Vision Kft.][iv] fejlesztője.

A kurzuson való részvételnek nem előfeltétele a Drupal ismerete, a HTML, CSS és
PHP alapszintű (lehetőleg haladó) ismerete viszont elengedhetetlen.

**További információk hamarosan, a kurzus hivatalos weboldalán:  
[http://dcourse.github.com][dc]**

<hr id="footnotes" />
**Megjegyzések:**

1. [Ismertebb cégek és személyiségek Drupal oldalainak listája][ds]
2. Az, hogy a Twitter Drupal-t használ, az nem azt jelenti, hogy a Twitter
   Drupal-on fut, hanem hogy van olyan szolgáltatásuk ami igen. Ugyan így más
   hasonló cégeknél is.
3. A legjobb példa talán az [Acquia][ac], idén csupán [120 új alkalmazottat
   készülnek felvenni][120], a többségük nyilván Drupal fejlesztő lesz.
4. Konkrét példákat személyesen tudok mondani :)
5. A legszínvonalasabb állandó képzés itthon - ha még létezik - a Szegedi
   Tudományegyetemen van, többek között ennek is köszönhető, hogy Szeged igazi
   Drupal fellegvárnak számít Közép-Európában.

[n]: #footnotes

[do]: http://drupal.org
[ds]: http://buytaert.net/tag/drupal-sites
[ac]: http://acquia.com
[120]: http://it-jobs.fins.com/Articles/SBB0001424052970204661604577185080299277286/Acquia-to-Hire-120-This-Year-Hosting-25-Interns
[dc]: http://dcourse.github.com
[iv]: http://integralvision.hu

[i-kleri]: /images/2012-01-30-kleri.png "Kléri Bálint"
[i-goba]: /images/2012-01-30-goba.png "Hojtsy Gábor"
